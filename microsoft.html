<!DOCTYPE html>
<html lang="nl" dir="ltr">
  <head>
    <link rel="stylesheet" href="styles.css">
    <meta charset="utf-8">
    <title>microsoft</title>
    <link href="https://fonts.googleapis.com/css?family=Oswald" rel="stylesheet">
    <link href="https://fonts.googleapis.com/css?font-family" rel="stylesheet">
    <link href="https://fonts.googleapis.com/css?Alfa+Slab+One" rel="stylesheet">

  </head>
  <body>
    <div class="topnav">
      <a class="active" href="index.html">Home</a>
      <a href="microsoft.html">microsoft</a>
      <a href="bill_gates.html">Bill gates</a>
      <a href="fitje.html">fimptje</a>
      <a href="contact.html">contact</a>
    </div>
     <img src="https://cdn2.pu.nl/media/dennis/microsoft-logo.jpg" alt="">

     <h1>Microsoft</h1>
     <p>Microsoft Corporation (vaak afgekort als MS) is een Amerikaans bedrijf uit Redmond in Washington. Microsoft ontwikkelt, verspreidt, licentieert en ondersteunt een breed scala aan computergerelateerde producten. Het bedrijf werd opgericht door Bill Gates en Paul Allen op 4 april 1975. Microsoft is 's werelds grootste softwarebedrijf.[4] Microsoft staat ook op de lijst van bedrijven met de hoogste beurswaarde ter wereld.[5] <br>

      Het eerste door Microsoft ontwikkelde product was een BASIC-interpreter voor de Altair 8800 (een zelfbouwcomputer voor hobbyisten). Het slaagde erin om de pc-markt over te nemen met zijn besturingssysteem MS-DOS in het midden van de jaren 80 van de 20ste eeuw. Dit systeem werd later opgevolgd door Microsoft Windows. De populariteit van de producten zorgde ervoor dat drie medewerkers miljardairs werden en 12.000 medewerkers miljonair. Sinds de jaren 90 van de 20ste eeuw heeft Microsoft<br> diverse bedrijven overgenomen. In mei 2011 nam Microsoft Skype Technologies over voor 8,5 miljard dollar waarmee dat Microsofts grootste overname tot nog toe is.[6]

      In 2016 is Microsoft een dominant bedrijf op de markt van besturingssystemen voor pc's en de markt van de kantoorsoftwarepakketten (met Microsoft Office). Het bedrijf ontwikkelt ook nog diverse software voor desktops en servers, en is actief op de zoekmachinemarkt (met Bing), de computerspelindustrie (met de Xbox-, Xbox 360- en Xbox One-spelconsoles), de markt voor online diensten (via MSN/Windows Live) en mobiele telefoons (met Windows Phone).<br>

      Ook de markt voor de verkoop van hardware op tabletgebied is betreden met de Microsoft Surface. Tevens verkoopt Microsoft verschillende soorten andere hardware zoals toetsenborden en computermuizen. Ook de Xbox zelf wordt door Microsoft ontwikkeld.<br>

      Op 4 februari 2014 is Satya Nadella benoemd tot CEO van Microsoft, als opvolger van Steve Ballmer.</p>

      <h1>geschiedenis</h1>

        <p>1972-1983: oprichting
        Paul Allen en Bill Gates waren twee vrienden met veel interesse in het programmeren van computers. De Altair 8800 microcomputer was de eerste aanzet voor het opstarten van een nieuw bedrijf. Allen vond dat hij en Gates een BASIC-interpreter konden schrijven voor de computer. Nadat Gates contact opnam met MITS met de melding dat ze een werkende interpreter hadden gemaakt, wilde het MITS hiervan een presentatie zien. Hoewel het in een simulator draaide, ging MITS in maart 1975 akkoord om de Altair 8800 uit te brengen met het programma dat Altair BASIC werd gedoopt. Op 4 april 1975 werd Microsoft officieel opgericht met Bill Gates als CEO. Het zou Allen zijn geweest die de naam "Micro-Soft" had bedacht.
<br><br>
        In 1980 stapte Microsoft de markt van de besturingssystemen binnen met zijn eigen versie van Unix, Xenix genaamd. MS-DOS was echter het besturingssysteem dat Microsoft later een toekomst zou garanderen. Nadat een samenwerking met Digital Research mislukte, bood IBM Microsoft een contract aan in november 1980 om versies van het besturingssysteem CP/M te leveren voor de aankomende IBM Personal Computer (IBM PC). Voor dit project kocht Microsoft een CP/M-kloon genaamd 86-DOS van Seattle Computer Products en hernoemde het naar MS-DOS, dat IBM op zijn beurt hernoemde naar PC-DOS.
<br><br>
        Door verschillende factoren, zoals de rijke hoeveelheid van software die beschikbaar was voor MS-DOS, nam Microsoft de leiding in de markt voor pc-besturingssystemen. Ook breidde het bedrijf uit naar nieuwe markten met het uitbrengen van de Microsoft Mouse in 1983. Verder werd Microsoft Press opgericht, dat verantwoordelijk zou zijn voor boeken op computergebied.
<br><br>
        1984-1994: Windows en Office
        Terwijl Microsoft samen met IBM bezig was aan het ontwikkelen van een nieuw OS, genaamd OS/2, werkte het ook aan een grafische uitbreiding voor MS-DOS, beter bekend als Microsoft Windows en bracht het uit op 20 november 1984. Microsoft verhuisde zijn hoofdkwartier ook naar Redmond op 26 februari 1986 en op 13 maart van dat jaar werd het bedrijf aan de beurs genoteerd. Hierdoor kreeg Microsoft in een snel tempo 4 miljardairs en 12.000 miljonairs als personeel. Vanwege de samenwerking met IBM startte de Amerikaanse mededingingsautoriteit, de Federal Trade Commission (FTC), een rechtszaak tegen Microsoft. Deze rechtszaak was het begin van een reeks zaken tegen Microsoft, gevoerd door de federale overheid van de Verenigde Staten. Microsoft kondigde later aan dat OS/2 zijn debuut zou maken 2 april 1987. Ondertussen werd er bij Microsoft ook hard gewerkt aan een 32 bit-besturingssysteem, onder de naam Microsoft Windows NT, dat gebruikmaakte van ideeën uit OS/2. De eerste versie werd vrijgegeven op 21 juli 1993 met een volledig modulaire kernel en de Win32-API. Toen Microsoft IBM inlichtte over Windows NT, werd hun samenwerking aan OS/2 verbroken.
<br><br>
        In 1990 bracht Microsoft de eerste versie van zijn kantoorsoftwarepakket Microsoft Office uit. Het was bedoeld om diverse applicaties samen te voegen in één pakket, zoals Microsoft Word en Microsoft Excel. Op 22 mei van datzelfde jaar bracht Microsoft ook Windows 3.0 uit met een nieuwe, gestroomlijnde interface. Zowel Windows als Office werden dominant op hun markten. Hieruit volgde opnieuw zeer veel rechtszaken tegen Microsoft van onder andere Novell, dat claimde dat Microsoft delen van zijn API's niet documenteerde zodat enkel zij er gebruik van zouden kunnen maken.
<br><br>
        1995-2005: Internet en 32 bit
        Microsoft herwerkte diverse producten na Bill Gates' "Internet Tidal Wave memo". Het eerste voorbeeld daarvan is Windows 95, waarin voor het eerst ondersteuning zat voor multitasking en ook een nieuwe interface, met startknop geïntroduceerd werd. Ook 32 bit-ondersteuning werd toegevoegd. Hiermee bood Windows 95, net als de zakelijke versie van Windows (Windows NT), ook ondersteuning voor de Win32-API's. Windows 95 bevatte de online services van Microsoft, genaamd MSN. OEM's konden ook Internet Explorer meeleveren. Deze browser was nog geen standaardonderdeel van Windows 95, omdat het project te laat voltooid werd. In 1996 lanceerde Microsoft samen met NBC Universal het nieuwsnetwerk MSNBC. Ook Windows CE maakte zijn intrede voor apparaten met weinig geheugen. In oktober 1997 werd Microsoft aangeklaagd voor het bundelen van Internet Explorer met Windows.
<br><br>
        Op 13 januari 2000 nam Bill Gates afscheid als CEO van het bedrijf. Hij werd opgevolgd door Steve Ballmer. Op 25 oktober 2001 bracht Microsoft Windows XP op de markt, de eerste versie van Windows die draaide op Windows NT en ook bedoeld was voor consumenten. Later in 2001 ging Microsoft de concurrentie aan met Sony en Nintendo door de Xbox te lanceren. In maart 2004 werd Microsoft aangeklaagd door de Europese Unie wegens machtsmisbruik met het monopolie dat Microsoft zou hebben bereikt met Windows. Het bedrijf kreeg een boete opgelegd van 497 miljoen euro en moest nieuwe versies van Windows uitbrengen zonder Windows Media Player, wat resulteerde in Windows XP Home Edition N en Windows XP Professional N. In 2004 schikte Microsoft ook nog met de Verenigde Staten in een gelijkaardig proces. Op 12 mei 2005 lanceerde Microsoft de nieuwere versie van de Xbox genaamd de Xbox 360.
<br><br>
        2006-2009: Windows Vista, 7 en het lint
        In januari 2007 lanceerde Microsoft de volgende versie van Windows, Windows Vista. Er werd vooral gefocust op functies, beveiliging en een grote visuele update met de nieuwe gebruikersinterface Windows Aero. Microsoft Office 2007 kwam datzelfde jaar uit, ook voorzien van een volledig vernieuwde interface, de zogeheten 'ribbon'. Met dank aan sterke verkopen van zowel Windows als Office slaagde Microsoft erin om een record winst neer te zetten in 2007. In februari 2007 kreeg Microsoft nogmaals een boete van de Europese Unie, ditmaal van 899 miljoen euro, vanwege het niet naleven van de regeling van maart 2004. Microsoft zou concurrenten onredelijke prijzen hebben laten betalen voor informatie over producten. Microsoft zelf zegt volledig te voldoen aan de eisen en dat "these fines are about the past issues that have been resolved" (deze boetes zijn voor problemen uit het verleden die al zijn opgelost).
<br><br>
        Met Windows Azure maakte Microsoft zijn intrede in de cloud op 27 oktober 2008. Op 12 februari 2009 kondigde Microsoft zijn plannen aan voor het openen van zijn eigen winkels. En op 22 oktober 2009 opende de eerste Microsoft Store in Scottsdale (Arizona) op dezelfde dag als de lancering van Windows 7. De focus van Windows 7 lag voornamelijk op het verbeteren van Windows Vista met een verbeterde gebruiksvriendelijkheid, betere prestaties en nieuwe functies.
<br><br>
        2010-2013: Windows 8, Windows Phone, Surface en Metro
        Nadat de smartphone-industrie een explosieve groei doormaakte in 2007, kreeg Microsoft problemen met het bijhouden van zijn concurrenten Apple en Google. Microsoft besloot daarom om in 2010 een einde te maken aan Windows Mobile en volledig opnieuw te beginnen met Windows Phone. Windows Phone maakte gebruik van de Metro UI, gebaseerd op de interface van Zune en de informatieborden die te zien zijn in metrostations. Microsoft ging ook een relatie aan met het Finse Nokia.
<br><br>
        In 2011 en 2012 ondergingen verschillende producten van Microsoft een identiteitswijziging. Zo goed als alle logo's van alle producten van Microsoft werden herontworpen volgens de Metro UI, inclusief Microsofts eigen logo. Ook de interface van verschillende programma's werd volgens deze principes herontworpen. Een eerste voorbeeld daarvan is Windows 8, dat Microsoft voor het eerst toonde in juni 2011, met een preview voor het grote publiek op 13 september 2011. De nieuwe interface moest Windows geschikt maken voor tablets en was de eerste stap naar een enkel besturingssysteem voor alle apparaten. Later volgde er nog twee previews, de Consumer Preview en Release Preview, op 29 februari 2012 en 31 mei 2012, respectievelijk. In 2011 werd de Xbox 360 ook voorzien van een nieuwe interface.
<br><br>
        Op 18 juni 2012 kondigde Microsoft de Surface aan, de eerste keer dat Microsoft zelf een computer op de markt bracht. Op 25 juni 2012 legde Microsoft 1,2 miljard dollar neer voor de overname van Yammer. Op 31 juli 2012 maakte Microsoft een einde aan Windows Live Hotmail en lanceerde het Outlook.com ter vervanging. Outlook.com bracht ook een nieuwe, op de Metro UI gebaseerde interface. Op 4 september 2012 lanceerde Microsoft Windows Server 2012, gevolgd door Windows 8 en Microsoft Surface op 26 oktober 2012. Drie dagen later volgde Windows Phone 8. Windows Phone 8 was het eerste mobiele besturingssysteem dat gebruikmaakte van Windows NT in plaats van Windows CE.


<br><br>

        Begin 2013 lanceerde Microsoft Microsoft Office 2013, samen met Office 365. Microsoft lanceerde zijn spelconsole van de achtste generatie in de vorm van de Xbox One, die werd aangekondigd in mei 2013. Op 19 juli 2013 daalde de beurswaarde van Microsoft met 11 procent na de bekendmaking van de cijfers van het vierde kwartaal. Het was de grootste daling in marktwaarde sinds 2000. Oorzaak waren de slechte prestaties van Windows 8 en Surface. Op 3 september 2013 ging Microsoft akkoord met de overname van Nokia's smartphonedivisie, voor 7 miljard dollar. Microsoft onderging nog een grote herstructurering in 2013.
<br><br>
        2014-heden: Windows 10, Nokia en de cloud
        Op 4 februari 2014 droeg Steve Ballmer de positie van CEO over aan Satya Nadella. Windows Phone 8.1 werd aangekondigd op 2 april 2014, met een publieke bèta op 14 april 2014. Een van de grote nieuwe functies was Microsoft Cortana. De overname van Nokia werd op 25 april 2014 voltooid en Microsoft startte met het hernoemen van verschillende Nokiaproducten naar de merknaam Lumia. Microsoft werd ook verplicht zijn SkyDrive-service een nieuwe naam te geven; dit werd Microsoft OneDrive. Met 250 miljoen gebruikers wist Microsoft een groot succes te halen met OneDrive. Ook Microsoft Azure ging verder in diens momentum. Op 15 september 2014 kondigde Microsoft de overname van Mojang voor 2,5 miljard dollar aan. Het bedrijf was gekend voor zijn populaire game Minecraft. Op 30 september 2014 kondigde Microsoft Windows 10 aan. Windows 10 moet een einde maken aan zowel Windows, Windows Phone, Windows Embedded, Windows on Devices, als Xbox One OS en in plaats daarvan één enkel platform bieden.
<br><br>
        In juli 2015 maakte Microsoft bekend $ 7,6  miljard (€ 6,9 miljard) op de mobieletelefoontak van Nokia af te schrijven.[7] Dit is bijna net zoveel als Microsoft in de zomer van 2013 ervoor betaalde. In het eerste kwartaal 2015 had de combinatie slechts een marktaandeel van 2,5% in het totale aantal verkochte smartphones.[7] Microsoft zal overigens niet volledig stoppen met de ontwikkeling van mobiele telefoons.[7]
<br><br>
        Het bedrijf ging ook verder in de Surface-lijn. Zo is al de vierde versie van de Surface-tablet verschenen en een eerste Surface Book.</p>


  </body>
</html>
